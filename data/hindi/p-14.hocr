<html><body><p bbox="414 226 2198 804">की अपनी-अपनी अलग-अलग प्रकृति है जिसमे दोनों भाषाओं की आंतरिक संरचना में
मौलिक अंतर है। इस अंतर पर भी इस ग्रंथ में विचार हुआ है। प्रस्तुत ग्रंथ को दस
अध्यायों में विभाजित किया गया है- (१) हिंदी मराठी का सामान्य परिचय, (२)
व्याकरणिक कोटियाँ, (३) लिंग, (४) वचन (५) पुरुष (६) कारक (७) काल, वृत्ति
और पक्ष (८) वाच्य (९) उपसंहार एवं निष्कर्ष (१०) परिशिष्ट-संदर्भ ग्रंथ सूची।
</p>
<p bbox="422 884 1472 966">२. भाषा विज्ञान तथा हिंदी भाषा : (सन१९९६)
</p>
<p bbox="412 1052 2195 2109">डॉ. देशमुख जी कृत 'भाषाविज्ञान एवं हिंदी भाषा' यह १९९६ में प्रकाशित
भाषाविज्ञान से संबंधित महत्त्वपूर्ण रचना है। प्रस्तुत रचना भाषाविज्ञान एवं हिंदी भाषा'
ऐसे दो विभागों में विभाजित है। “भाषाविज्ञान से संबंधित भाग में भाषाविज्ञान का स्वरूप
और व्याप्ति, भाषा की परिभाषा और विविध रूप ध्वनिविज्ञान, रूपविज्ञान तथा अर्थविज्ञान
ऐसे प्रमुख पाँच प्रकरण है।” जिनका लेखक ने सम्यक अनुशीलन किया है। उत्तरार्थर्द में
हिंदी भाषा विषयक पाँच प्रकरण हैं, जिनमें हिंदी भाषा का स्वरूप, हिंदी ध्वनि समूह,
हिंदी संज्ञा तथा सर्वनाम, हिंदी क्रियाएँ तथा हिंदी के अन्य रूपों की व्याख्या विस्तार से
की गई है। प्रस्तुत पुस्तक प्रमुख रूप से विश्वविद्यालयीन भाषाविज्ञान के स्नातकोत्तर
कक्षाओं के छात्रों को ध्यान में रखकर लिखी गई है।
</p>
<p bbox="420 2193 1695 2276">३. भाषिकी, हिंदी भाषा तथा भाषा शिक्षण : (सन१९९९)
</p>
<p bbox="411 2363 2196 3178">डॉ. अंबादास देशमुखजी द्वारा लिखित पुस्तक 'भाषिकी हिंदी भाषा तथा भाषा
शिक्षण” सन्‌ १९९९ में प्रकाशित हुई। “प्रस्तुत पुस्तक में भाषा-प्रयोग के विविध पक्षों
का वैज्ञानिक परिचय देने का प्रयास किया गया है। भाषा-विज्ञान के क्षेत्र में प्राचीन
मान्यताओं और विचारों की वर्तमान उपयोगिता क्‍या है तथा नवीन दिशाओं में जो कार्य
हो रहा है उन सभी को सम्मिलित करने का प्रयास किया गया है। वैसे तो भाषा-विज्ञान
का युग अपेक्षाकृत नया है। भाषा विज्ञान के प्रायोगिक पक्षों का युग और भी नया है,
भारत में भाषा-शिक्षण के क्षेत्र में भाषा-विज्ञान का युग अभी आरंभ हो रहा है। भारत के
</p>
<p bbox="1269 3243 1332 3285">७
</p>
</body></html>