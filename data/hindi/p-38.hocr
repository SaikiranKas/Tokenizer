<html><body><p bbox="423 228 1315 310">२. महाराष्ट्र हिंदी प्रचार सभा, औरंगाबाद ;
</p>
<p bbox="413 348 2196 1485">महाराष्ट्र हिंदी प्रचार सभा यह हिंदी प्रचारसभा हेदराबाद से संलग्न संस्था है।
मराठवाड़ा में इस सभा की स्थापना १९५२ में हुई। आरंभिक समय में श्री रामेश्वर गुप्त,
अँड. शुभंकरण धनोका,श्री कपटचंदजी राठौड,चाँदमल अग्रवाल, कचरुलाल पोकर्णा आदि
महानुभावों ने इस सभा के माध्यम से हिंदी का प्रचार-प्रसार किया। इस सभा की ओर से
१९५२ में हिंदी ग्रंथालय तथा १९६० में हिंदी विद्यालय (शाहगंज,औरंगाबाद) शुरु किया
गया । श्री वा.ना.मग्गीरवार, संग्रामसिंह चौहान, शामलाल राठौर,कुँवरदेवी राठौर, नारायण
स्वामी,डॉ. चंद्रदेव कवडे, कन्हैयालाल अग्रवाल, पं. दयाशंकर शर्मा, ब.रा. गोसावी आदि ने
हिंदी ग्रंथालय तथा हिंदी विद्यालय की स्थापना तथा विकास के साथ-साथ हिंदी प्रचार-प्रसार
के लिए अपना महत्वपूर्ण योगदान दिया है। आज इस सभा के मराठवाडा में २७५ केंद्र है।
सभा की ओर से निम्नलिखित परीक्षाएँ ली जाती है -
</p>
<p bbox="412 1522 2196 2188">नागरी बोध परीक्षा,हिंदी प्रथमा, हिंदी मध्यमा, हिंदी उत्तमा, आदि परीक्षाएँ पाँचवी
कक्षा से नौवीं कक्षा के समकक्ष है, हिंदी विशारद (१० वीं समकक्ष) हिंदी भूषण (१२ वीं
समकक्ष),हिंदी विद्वान (बी.ए.समकक्ष) हिंदी वाचस्पति (एम.ए. समकक्ष) साहित्याचार्य
(अनुसंधान) हिंदी शिक्षक (बी.एड. समकक्ष) आदि प्रमुख है। सभा की ओर से प्रत्येक वर्ष
में सितंबर और फरवरी ऐसे दो सत्र में परीक्षाएँ ली जाती है । मराठवाड़ा विभाग में इस सभा
की ओर से ली जानेवाली परीक्षा में लगभग २० हजार परीक्षार्थी बैठते है।
</p>
<p bbox="412 2225 2195 3131">सभा की ओर से उपरोक्त परीक्षाओं के अतिरिक्त विविध विषयों पर संगोष्ठियों का
आयोजन, हिंदी कवि सम्मेलन, वकक्‍्तृत्व प्रतियोगिता, हिंदी निबंध लेखन प्रतियोगिता आदि
का आयोजन किया जाता है। सभा की ओर से शाहगंज,औरंगाबाद में आज हिंदी टंकन केंद्र,
पुस्तकालय एवम्‌ वाचनायलय कार्यरत है। हिंदी के प्रचार-प्रसार के लिए सभा की ओर से
हिंदी प्रचारकों की नियुक्ति की जाती है, तथा प्रथम आने वाले छात्रों को पुरस्कार दिए जाते
है। इसके अतिरिक्त महत्वपूर्ण पुस्तकों का प्रकाशन भी किया जाता है। “हिंदी प्रचार सभा
हेदराबाद की स्थापना तेलुगु युगादि के शुभ दिन पर सन १९३५ में हुई थी। निजाम
रियासत के तेलंगाना,मराठवाड़ा और कर्नाटक प्रांतो में हिंदी प्रचार के उद्देश्य से स्थापित इस
</p>
<p bbox="1266 3242 1329 3283">७१
</p>
</body></html>