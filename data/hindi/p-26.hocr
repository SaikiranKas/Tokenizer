<html><body><p bbox="414 228 2194 434">अध्ययन किया गया है, तो चौथे अध्याय में हिंदी का नामकरण व्युत्पत्ति, विकास तथा
हिंदी के विविध रूपों की चर्चा की गयी है।
</p>
<p bbox="404 536 2196 3046">अनुभाग दो साहित्यशास्र से सम्बन्धित है। इसमें संस्कृत आचार्यों, पाश्चात्य तथा
हिंदी विद्वानों दूवारा प्रस्तुत साहित्य का स्वरूप परिभाषाएँ, हेतु तथा प्रयोजन आदि को
प्रस्तुत किया गया है। साहित्य के प्रमुख तत्वों में भाव, विचार, कल्पना और शैली आदि
तत्वों की विस्तृत चर्चा की गई है, शब्दशक्ति अध्याय में अभिधा, लक्षणा और व्यंजना
की परिभाषा देते हुए उसके भेदों को स्पष्ट किया गया है। साहित्य विधाओं में दृश्य
काव्य, श्राव्य काव्य तथा गद्य विधाओं का तात्विक विश्लेषण किया गया है। दृश्य काव्य
में नाटक, एकांकी, ध्वनि नाट्य तथा दूरदर्शन नाटक को प्रमुखता दी हें । श्राव्य काव्य
में प्रबंध और मुक्तक कविता ऐसे दो विभाग करके संस्कृत, पाश्चात्य तथा हिंदी विद्वानों
की दृष्टि में महाकाव्य के स्वरूप को स्पष्ट किया गया है। साथ ही गद्य की अलग-अलग
तेरह विद्याओं के स्वरूप तथा भेदों के साथ चर्चा की गई है। सातवे अध्याय में रस
स्वरूप तथा रस निष्पत्ति की भारतीय तथा पाश्चात्य विद्वानों के दृष्टिकोण की चर्चा की
गई है, इसी भाग में रस भेदों का सामान्य परिचय भी दिया गया है। छंद विचार में छंद
से तात्पर्य, तत्त्व, भेद तथा प्रमुख छंदो का सोदाहरण परिचय दिया गया है। उसी तरह
अलंकारों की परिभाषाएँ, अलंकारों के भेद तथा प्रमुख अलंकारो का भी सोदाहरण परिचय
दिया गया है। पुस्तक के आखरी भाग में आलोचना का स्वरूप एवं महत्व, कार्य,
आलोचक के गुण तथा आलोचना के भेदों को स्पष्ट किया गया है। इस पुस्तक का प्रमुख
उद्देश हिंदी भाषा तथा साहित्यशाखत्र के संबंध में विद्वानों के चिंतन को भाषा तथा
साहित्य अध्येता एवं छात्रों तक सुबोध तथा सुस्पष्ट रूप में पहुँचाना है, जिसमें लेखक को
सफलता मिली है। इस प्रकार डॉ. माधव सोनटक्के जी के भाषा विज्ञान से संबंधित ग्रंथों
का अध्ययन करने पर यह बात स्पष्ट हो जाती है कि उनका हिंदी साहित्य तथा
भाषाविज्ञान को महत्वपूर्ण योगदान रहा है।
</p>
<p bbox="1269 3241 1330 3282">(७९
</p>
</body></html>