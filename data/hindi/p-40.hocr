<html><body><p bbox="415 228 2195 666">उपन्यास को समाविष्ट किया गया था तब परिषद की ओर से इस उपन्यास पर आधारित बनी
फिल्म चित्रलेखा' को अनेक महाविद्यालयों में दिखाया गया था । इस परिषद की ओर से
१४ सितम्बर को जिलास्तरीय निबंध स्पर्धा ली जाती है और विजेताओं को हिंदी शब्दकोश'
देकर पुरस्कृत किया जाता है ।
</p>
<p bbox="418 700 1085 778">४. संत कबीर प्रतिष्ठान लातूर :
</p>
<p bbox="411 815 2195 2077">संत कबीर के विचारों का तथा राष्ट्रभाषा हिंदी का प्रचार-प्रसार करने के लिए लातूर
जिले के युवा हिंदी अध्यापकों ने मिलकर इ.स. १९९८ में संत कबीर प्रतिष्ठान की स्थापना
की । समाज में बढ़ती हुई धर्माधता, सांप्रदायिकता तथा विषमता को देखकर आज
संवेदनशील व्यक्ति छटपटाने लगता है । आज धर्म के नाम पर मारकाट की जा रही है,
खून बहाया जा रहा है । मानो आज समाज में चारों ओर सांप्रदायिकता का जहर फैला हुआ
है और ऐसे समय में आज कबीर के विचारों की अत्यंत आवश्यकता है । समाज में फैली
हुई धार्मिक विषमता को दूर करके, समाज में सदभावना और प्रेम की भावना निर्माण करने
के लिए प्रतिष्ठान की ओर से विविध कार्यक्रम लिए जाते हैं । प्रतिष्ठान की स्थापना में डॉ.
सूर्यनारायण रणसुभे, डॉ. अंबादास देशमुख, डॉ. रामानुज गिलडा, प्रा. डॉ. रणजीत जाधव,
प्रा. अयुब्खाँ पठाण, प्रा. राजेश विभुते, प्रा. तानाजी भोसले, प्रा. व्यंकट पाटील, डॉ. माया
स्‍्तगरे आदि का महत्त्वपूर्ण योगदान रहा है ।
</p>
<p bbox="412 2107 2196 3011">प्रतिष्यान की स्थापना से लेकर आज तक कबीर जयंती के उपलक्ष्य में सार्वजनिक
सर्वधर्मीय रक्तदान शिबिर का आयोजन किया जाता है । रूढ़ी-परंपरा, सांप्रदायिकता तथा
जातिभेद से मुक्त एकसंघ समाज निर्माण करने के लिए प्रतिष्ठान कार्यरत है । हिंदी निबंध
स्पर्धा, वक्‍तृत्व स्पर्धा, हिंदी दिवस मनाना तथा इस अवसर पर पुरस्कार प्राप्त महानुभावों का
सम्मान करना आदि अन्य उपक्रम भी प्रतिष्ठान की ओर से लिए जाते हैं । संत कबीर
प्रतिष्ठान का कार्यक्षेत्र महाराष्ट्र है, पुरे महाराष्ट्र में प्रतिष्ठान की शाखाएँ स्थापित करके कबीर
के विचारों को तथा हिंदी भाषा को समाज के आखिरी व्यक्ति तक पहुँचाने का प्रयत्न
प्रतिष्ठान की ओर से किया जा रहा है ।
</p>
<p bbox="1267 3243 1329 3283">७93३3
</p>
</body></html>