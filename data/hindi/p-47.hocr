<html><body><p bbox="414 225 2196 786">कबीर से लेकर आधुनिक काल के राजेश जोशी तक के २२ कवियों के कुल ५३ पद, दोहे
तथा कविता संकलित है । अर्थात्‌ प्रस्तुत पुस्तक के माध्यम से भक्तिकाल से लेकर आज
तक की काव्य-यात्रा के सभी प्रकार के मोड़ों की पहचान छात्रों को कराने का प्रयत्न किया
गया है । इस संकलन के कारण हिंदी साहित्य का अध्ययन करनेवाले जिज्ञासु छात्रों की
साहित्यिक समझ और साहित्यिक अभिरूचि का जरूर विकास हुआ है ।
</p>
<p bbox="422 818 921 893">२. कविता की परंपरा :
</p>
<p bbox="412 932 2196 2073">सन्‌ १९९५ को बी.ए. द्वितीय वर्ष के द्वितीय भाषा हिंदी के लिए 'कविता की
परंपरा” नामक कविता संग्रह को संपादित किया गया । जिसके संपादक थे प्रसिद्ध
साहित्यिक प्रा. रंगनाथ तिवारी । प्रस्तुत संकलन का प्रकाशन महाराष्ट्र हिंदी प्रचार सभा,
औरंगाबाद की ओर से अप्रैल १९९५ में किया गया । इस संकलन का निर्माण करते समय
विशेष रूप से यह ध्यान रखा गया है कि इसे एक ऐसे हिंदीतर (अहिंदी) भाषी प्रदेश के
छात्रों के लिए तैयार किया जा रहा है, जिस क्षेत्र ने सुदूर अतीत में हिंदी कविता के विकास
में अपनी विशिष्ट भूमिका निभाई है । इसी उद्देश्श्य से भक्तिकालीन नामदेव, रीतिकालीन
निपट-निरंजन तथा आधुनिक काल के डॉ. चंद्रकांत पाटील तथा डॉ. बलभीमराज गोरे की
कविताओं का समावेश किया गया है । जो मराठवाडा से संबंधित है । इसमें भक्तिकाल से
लेकर वर्तमान काल तक के २२ कवियों की प्रसिद्ध कविताएँ संकलित है ।
</p>
<p bbox="421 2107 938 2182">३. कहानी का परिवेश :
</p>
<p bbox="413 2224 2197 2891">सन्‌ १९९५ के बी.ए. तृतीय वर्ष के पाठ्यक्रम के लिए प्रा. निशिकांत ठकार ने
प्रस्तुत कहानी संग्रह को संपादित किया था । जिसका सरस्वती प्रकाशन, औरंगाबाद की ओर
से अप्रैल १९९५ में प्रकाशन हुआ । इसमें सोलह प्रसिद्ध कहानियाँ संकलित है । इस
कहानी संग्रह की भूमिका में संपादक प्रा. निशिकांत ठकार जी ने हिंदी कहानी के आरंभ से
लेकर वर्तमान तक के विकासक्रम को विस्तृत रूप में प्रस्तुत किया है । यह एक प्रासंगिक
कहानियों का प्रतिनिधि संकलन है ।
</p>
<p bbox="412 2929 2194 3128">उपर्युक्त पुस्तकों के अलावा पाठ्यक्रम की दृष्टि से ही डॉ. माधव सोनटक्के, डॉ.
अंबादास देशमुख, डॉ. आदिनाथ सोनटक्के, डॉ. नारायण शर्मा, डॉ. हणमंतराव पाटील
</p>
<p bbox="1271 3244 1330 3284">८0
</p>
</body></html>