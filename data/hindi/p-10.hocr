<html><body><p bbox="411 226 2195 1253">लेखक का मत है कि अंग्रेजी के ऐसे जितने भी शब्द है उन्हें, बिना किसी हिचक
या संकोच के हू-ब-हू स्वीकार करना चाहिए और लिखते समय उन्हें अंग्रेजी लिपि में न
लिखते हुए देवनागरी लिपि में लिखना चाहिए। हिंदी के जिन शब्दों के साथ अंग्रेजी की
विशेष साँठ-गाँठ है उन सभी शब्दों के साथ इसी रवैये को अपनाया जा सकता है।ऐसा
करने से भाषा की सहजता और सुंदरता में भी कोई आँच नहीं आयेगी। “प्रस्तुत शब्दकोश
में अंग्रेजी शब्दों के विकल्प में हिंदी के जिन शब्दों को रख दिया गया है वे शब्द अधिकतर
आसान हैं। हेतु यह है कि हिंदी हमारी राष्ट्रभाषा है। राष्ट्रभाषा होने के नाते इसे अहिंदी राज्यों
में भी व्यापक जनाधार की आवश्यकता है और इस आवश्यकता की पूर्ति हेतु इसके
रचनात्मक प्रचार-प्रसार की भी आवश्यकता है।'”'
</p>
<p bbox="415 1288 2195 1719">कुल मिलाकर कहा जाएगा कि,डॉ. गोरे द्वारा लिखित पुस्तक 'प्रयोजनमूलक हिंदी
शब्दावली' एक शब्दकोश है। जिसमें अंग्रेजी के उन सभी शब्दों के विकल्प में हिंदी शब्द
देने का प्रयास हुआ है कि जो शब्द विशेष रूप से कार्यालयीन भाषा व पत्राचार में प्रयुक्त
होते है।
</p>
<p bbox="418 1755 1409 1835">४. हिंदी भाषा, लिपि व साहित्य:(सन्‌ १९९७)
</p>
<p bbox="412 1872 2198 3126">डॉ. बलभीमराज गोरे द्वारा लिखित पुस्तक हिंदी भाषा लिपि व साहित्य” सन्‌
१९९८ में विकास प्रकाशन, कानपूर द्वारा प्रकाशित हुई है। लेखक ने प्रस्तुत पुस्तक में
हिंदी भाषा और साहित्य से संबंधित लगभग सभी महत्वपुर्ण पाठ्यबिंदुओं पर सम्यक चर्चा
की है। प्रस्तुत पुस्तक २७ अध्यायों में विभाजित है। इन अध्यायों में कला, काव्य साहित्य
और कला, काव्य और अन्य ललित कलाएँ, काव्य सृजन की प्रक्रिया, साहित्य, साहित्य के
भेदक लक्षण, काव्य के तत्त्व, शब्दशक्ति, काव्य के रूप, पिंगल या छंदशाख्र, साहित्य की
विधाएँ, साहित्य के उपकरण, रस, साहित्य के प्रमुख सिद्धांत, काव्यभाषालंकार,
आलोचना, भाषा अध्ययन के विषय, हिंदी : व्युत्पत्ति व स्वरूप, हिंदी : विकास शब्द
संपत्ती, हिंदी ध्वनियाँ और उनका उच्चारण, हिंदी : वर्तनी विचार, शब्द विचार, उपसर्ग,
क्रिया, अव्यय, विशेषण एवं संख्यावाचक विशेषण तथा अंतिम अध्याय वाक्य विचार पर
लिखा गया है ।
</p>
<p bbox="1270 3243 1329 3284">५2३
</p>
</body></html>