<html><body><p bbox="413 225 2198 679">हिंदी की व्याकरणिक और साहित्यिक जानकारी देने के अतिरिक्त प्रयोजनमूलक पक्ष पर
अधिक बल दिया जा रहा है। हिंदी अब केवल साहित्य तक सिमित न रहकर प्रशासन
पत्रकारिता, बैंक, विज्ञान आदि अनेक क्षेत्रों में प्रयुक्त हो रही है। प्रस्तुत ग्रंथ में हिंदी के
विभिन्न प्रयोजनमूलक पक्षों का विस्तार से विचार किया गया है।'!**
</p>
<p bbox="418 763 926 842">७ डॉ. माधव सोनटक्के
</p>
<p bbox="406 940 2199 3074">डॉ. माधव सोनटक्के जी का जन्म ४ जुलाई १९५४ में महाराष्ट्र प्रान्त के नांदेड
जिले के लादगा नामक देहात में कृषक परिवार में हुआ। १९८१ से १९९४ तक कला
वाणिज्य महाविद्यालय अंबड में हिंदी अधिव्याख्याता के पद पर सेवारत रहने के बाद
१९९४ से डॉ. बाबासाहेब आंबेडकर मराठवाडा विश्वविद्यालय औरंगाबाद के हिंदी
विभाग में आप क्रमश: अधिव्याख्याता, प्रपाठक, प्राध्यापक तथा संप्रति आप प्रोफेसर एवं
हिंदी विभागाध्यक्ष के पद पर कार्यरत है। कई पुरस्कार प्राप्त डॉ. माधव सोनटक्के जी के
लेखन के नाटक तथा भाषाविज्ञान प्रमुख विषय रहे है। आप एक शोध-निर्देशक भी है।
आपके शोधन-निर्देशन में कई विद्यार्थियों ने पीएच.डी. तथा एम. फिल. की उपाधि प्राप्त
की है। डॉ. माधव सोनटक्के मानवीय आचरण की प्रतिमूर्ति तथा विश्वास के अनुबंध है ।
आपके जीवन में सामाजिक एवं उच्चतर नैतिक मूल्यों की सुगन्ध बनी हुई है । आपने
अध्ययन पिपासा, लगनशीलता, कर्मठता और जीवन संकल्प शक्ति की राह चुनी है ।
एक साहित्यकार के रूप में आप मौलिक चिन्तक एवं व्यंग्यकार है । हिंदी और मराठी
रंगमंच के साथ सक्रिय रूप से जुड़े हुए हैं । समय-समय पर आकाशवाणी औरंगाबाद से
कहानी, कविता, वार्ता आदि का आपने प्रसारण किया है । आप विविध संस्था तथा
समितियों के सदस्य है । कई पत्रिकाओं के संपादन में आपने सहयोग दिया है । महाराष्ट्र
हिंदी प्रचार सभा की 'संचारिका' मासिक पत्रिका के कार्यकारी संपादक के रूप में आप
कार्यरत है । डॉ. माधव सोनटक्के जी की कई रचानाएँ प्रकाशित हुई है,जिसमें हिंदी भाषा
से संबंधित रचनाएँ निम्न प्रकार है।-
</p>
<p bbox="1269 3241 1331 3282">७२
</p>
</body></html>