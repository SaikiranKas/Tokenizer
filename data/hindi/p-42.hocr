<html><body><p bbox="412 225 2196 1018">नैतिक आदि चेतनाओं का आविर्भाव ही स्वस्थ मानवता की प्राप्ति का लक्षण है । मानों यह
पत्र-पत्रिकाएँ जनचेतन का संवाहक होती है, दैनिक, साप्ताहिक और मासिक पत्रिकाओं के
माध्यम से अपनी भाषा और भावों को परिष्कृत करते हुए लेखकों ने साहित्य भंडार की वृद्धि
की है । हिंदी भाषी प्रदेशों में अनेक हिंदी पत्र-पत्रिकाएँ निकलती है । क्योंकि वहाँ की
मातृभाषा हिंदी है । मराठवाड़ा क्षेत्र में प्रमुख रूप से मराठी भाषा बोली जाती है इसलिए यहाँ
ज्यादातर मराठी पत्र-पत्रिकाएँ निकलती है । यहाँ से हिंदी पत्र-पत्रिकाएँ कम मात्रा में प्रकाशित
होती है । इस क्षेत्र में प्रकाशित होनेवाली हिंदी पत्र-पत्रिकाएँ निम्नलिखित है -
</p>
<p bbox="422 1050 1121 1129">१, दैनिक सिटीजन्स (औरंगाबाद)
</p>
<p bbox="414 1168 2193 1953">“यह मराठवाड़ा का प्रथम दैनिक हिंदी समाचार पत्र है, जिसकी शुरूआत २
अक्तूबर १९८५ में हुई ।”*४ संस्थापक संपादक थे फैय्याज अहमद कुरैशी । 'सिटीजन्स'
यह मध्य महाराष्ट्र का निडर और निष्पक्ष अखबार है । आज इस समाचार पत्र की ग्राहक
संख्या १५ हजार के लगभग है । चार पृष्ठों के इस समाचार पत्र का मूल्य एक रूपया रखा
गया है । समाचार पत्र की भाषा पर मराठी, उर्दू तथा अंग्रेजी भाषा का प्रभाव दिखाई देता है।
संपादकीय पृष्ठ में साहित्य, समाज, संस्कृति के साथ-साथ वर्तमान ज्वलंत समस्याओं का
यथार्थ चित्रण किया जाता है ।
</p>
<p bbox="423 1988 1280 2067">२. दैनिक लोकमत समाचार (औरंगाबाद)
</p>
<p bbox="413 2105 2196 3127">“यह औरंगाबाद से प्रकाशित होनेवाला मराठवाड़ा का प्रमुख हिंदी समाचार पत्र है ।
१५ अगस्त, १९९१ में इस समाचार पत्र की शुरूआत की गई, संस्थापक थे स्व.
जवाहरलाल जी दर्डा ।”** आज लोकमत समाचार यह मराठवाड़ा का सर्वाधिक खपतवाला
हिंदी समाचार पत्र है जिसकी ग्राहक संख्या ७० हजार के आस-पास पहुँच चुकी है । १०-
१२ पृष्ठ के इस समाचार पत्र का मूल्य सिर्फ एक रूपया रखा गया है । इस पत्र की यह
विशेषता है कि पिछले कई वर्षों से यह राजनैतिक, सामाजिक, सांस्कृतिक, धार्मिक,
साहित्यिक घटनाओं का निरपेक्षता से चित्रण कर रहा है । इस पत्र में समाज में व्याप्त रूढ़ि
परंपरा, अंधविश्वास, धर्माधता, सांप्रदायिकता, भ्रष्टाचार आदि पर कड़ा प्रहार किया जाता है
तथा साथ ही मानवीयता प्रेम और अहिंसा का संदेश भी दिया जाता है ।
</p>
<p bbox="1267 3242 1331 3283">७9५
</p>
<p bbox="1267 3242 1332 3283">७9५
</p>
</body></html>