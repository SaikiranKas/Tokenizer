<html><body><p bbox="413 229 2193 426">ई) वाणिज्य और व्यावसायिक हिंदी उ) जन संचार माध्यमों की हिंदी। आदि को स्पष्ट किया
गया हे।
</p>
<p bbox="412 468 2194 1137">पुस्तक का दूसरा अनुभाग कार्यालयी हिंदी” का है। जिसमें कार्यालयी हिंदी का
तात्पर्य एवं स्वरूप, उसकी स्वरूपगत विशेषताएँ, संरचनात्मक विशेषताएँ, उसका प्रयोग
क्षेत्र जिसमें टिप्पणी लेखन प्रारूपण या मसौदा लेखन, संक्षेपण, प्रतिवेदन लेखन, कार्यवृत
लेखन कार्यालयी अनुवाद कार्य आदि पर प्रकाश डाला हुआ है। इसका दूसरा भाग
कार्यालयी कार्यविधि का है। जो प्रशासन व्यवस्था एवं कार्यालय संगठन को लेकर है।
अनुभाग के अंत में प्रशासनिक पारिभाषिक शब्दावली के ५० शब्द दिए गए है।
</p>
<p bbox="413 1171 2194 1720">पुस्तक का तीसरा अनुभाग मीडिया की भाषा से संबंधित है। जिसमें जनसंचार
माध्यम का स्वरूप एवं भेद, जनसंचार माध्यम की भाषा को स्पष्ट किया है। साथ ही समाचार
लेखन के सिध्दांत और व्यवहार, विज्ञापन लेखन : सिध्दांत और व्यवहार, रेडियो
वार्ता:लेखन एवं प्रस्तुति को विस्तार से स्पष्ट कर अनुभाग के अंत में मीडिया से संबंधित
५१ पारिभाषिक शब्दों को स्पष्ट किया है।
</p>
<p bbox="413 1756 2194 2193">अनुभाग चार वित्त एवं वाणिज्य की भाषा को लेकर लिखा गया है। जिसमें
व्यावसायिक पत्र लेखन में विभिन्न पत्र लेखन के उदाहरणों को स्पष्ट कर वित्त एवं वाणिज्य
विषयक १६७ पारिभाषिक शब्दों को दिया गया है। पुस्तक का अंतिम अनुभाग अनुवाद के
सिध्दांत और व्यवहार पर लिखा गया है, पुस्तक के अंत में सहायक ग्रंथ सूची दी गई है।
</p>
<p bbox="416 2224 2190 2425">निष्कर्षत: कह सकते है कि हिंदी पाठकों के लिए यह एक अत्यंत उपयुक्त रचना है।
६. हिंदी के अद्यतन अनुप्रयोग: (सन्‌ २००८)
</p>
<p bbox="413 2460 2197 3122">सन्‌ २००८ में प्रकाशित हिंदी के अद्यतन अनुप्रयोग डॉ. माधव सोनटक्के की
महत्वपूर्ण रचना है। यह पुस्तक दस अध्यायों में विभाजित है। १) भाषा : स्वरूप,उपयोगिता
एवं प्रकार्य २) वेश्वीकरण और हिंदी भाषा ३) भाषा शिक्षण : स्वरूप एवं प्रक्रिया ४)
व्यावसायिक हिंदी ५) मीडिया की हिंदी ६) अद्यतन इलैक्ट्रॉनिक माध्यम और हिंदी ७)
वैज्ञानिक-तकनीकी हिंदी ८) अशुध्दि शोधन ९) मुद्रण-शोधन १०) अनुवाद : स्वरूप और
भेद।
</p>
<p bbox="1269 3242 1331 3282">६२
</p>
</body></html>