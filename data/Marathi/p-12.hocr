<html><body><p bbox="201 261 1976 794">अंदाज येतो. त्यांची सौंदर्यदृष्टी त्यांच्या गीतातून अभिव्यक्त होतांना दिसते. अशीच लोकगीते कोलाम,
ठकार, भिल्ल, आंध या आदिवासींच्या जमातीचीही आहेत. ही सर्व गीते आदिवासी जमातीच्या सामाजिक
व धार्मिक परंपरांशी निगडीत अशी लोकगीते आहेत. गीतांना नृत्याच्या जोडीनेच सादर केल्या जाते
यातुनच आदिवासी जीवनाची सामुहिकता व निर्व्याज भावोत्कटता ही आदिवासी संस्कृतीची विशेषता
निदर्शनास येते.
</p>
<p bbox="199 833 1980 2170">अशा विविध आदिवासी जमातीच्या पारंपारिक लोकगीतांच्या प्रभावातुनच आधुनिक
काळात गेयतापूर्ण काव्यलेखन केल्याचे दिसते. जसे मोट्यारिन सारखी कविता १९८० नंतर आदिवासी
साहित्यात पुढे आलेली दिसते. जी आदिवासी गोंडी बोलीभाषेत देवनागरी लिपित लिहिल्या गेली. आधुनिक
काळात लिहिल्या गेलेल्या आदिवासी कवितेची पूर्वपरंपरा म्हणजे आदिवासी लोकगीते होत. आधुनिकीकरणात
आदिवासींचा हळू हळू नागरी संस्कृतीशी संबध येऊ लागला विविध धर्माच्या धर्मप्रसारकांनी आदिवासींना
आपल्या प्रभावाखाली आणण्यासाठी त्यांच्यात शिक्षण रुजविण्याचा प्रयत्न केला. शासनाने अनुसूचित
जमातींना आरक्षण दिल्याने आदिवासी साक्षर होऊ लागले ब त्यातील काही आज आघाडीचे साहित्यिक
बनले आहेत. त्यांचे अनेक कवितासंग्रह प्रकाशित झाले आहेत व काही प्रकाशनाच्या मार्गावर आहेत.
आता नवीन जीवनाचे बदलते संदर्भ, स्वतःच्या अस्तीत्वाची झालेली जाणीव त्यासाठी आग्रहाची मागणी
व्यवस्थेच्या अन्यायाविरुध्द उठलेला आवाज अशा अनेकविध विषयांची मांडणी आज आदिवासी कविता
करतांना दिसते. परंतु त्यातून लोकगीतातील लोक परंपरेचे संदर्भही सुटले नाहीत. प्रारंभी मराठी बोलीभाषेतून
ही कविता आज जन्मास आलेली आहे. कवितांचे पूर्वरुपाच्या दृष्टीने ही सर्व मांडणी केलेली आहे.
</p>
<p bbox="202 2316 625 2388">१.३ आदिम परंपरा
</p>
<p bbox="193 2425 1986 3068">आदिवासींच्या लोकसाहित्यातूनच आदिम परंपराचे समग्र दर्शन घडते. आदिवासी लोक
विवाह ही वेयक्तिक व सामाजिक दृष्टीने अटळ बाब मानतात. विवाह म्हणजे दोन व्यक्‍तींना एकत्र आणणे
नसून दोन घराण्यांना एकत्र आणणारे पवित्र बंधन आहे असे मानतात म्हणूनच त्यांच्यात दिर भावजय
विवाह, मेव्हणा मेव्हणी विवाह होतांना दिसतात विवाहातून सामाजिक ऐक्य निर्माण करणे हाच मूळ हेतू
असतो. विवाहाकडे ते आर्थिक दृष्टीने पाहत नाहीत. तर विवाह हा दोन कुटुंबांना जोडणारा करार असतो.
त्यांच्यात बालविवाह सहसा आढळत नाहीत. प्रौढ विवाहाचीच प्रथा प्रचलीत आहे. विवाह हा एक करार
</p>
<p bbox="1042 3115 1138 3172">(११)
</p>
</body></html>