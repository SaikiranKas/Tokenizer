<html><body><p bbox="194 261 1975 1450">असला तरी जोडीदाराच्या निवडीचे अमर्याद स्वातंत्र्य आदिम जमातीत दिलेले नाही. जोडीदार निवडण्यासंदर्भात
काही निर्बंध असतात. वराचे वय वधु पेक्षा जास्त असावे लागते. काही अपवादात्मक जमाती सोडून बोंदो,
संथाल, कोलाम इ. आदिवासी समाजात कुटुंब, कुल व तत्सम खऱ्या किंवा काल्पनिक रक्‍त संबंधावर
आधारलेले गट असतात. विवाहातील जोडीदार निवडतांना सामाजिक रुढीस अनुसरुन तो जोडीदार
विवक्षित गटातीलच असावा वा नसावा असे सक्तीने म्हटले जाते. विवाह उत्सुक स्त्री पुरुष हे एकाच
गटातील असावे असा नियम असल्यास त्यास अंतरविवाहाचे बंधन (600088119/) असे म्हणतात. हे
स्त्री-पुरुष भिन्न गटातील असावे हेच स्पष्ट करणाऱ्या नियमास बहिर्गत विवाहाचे बंधन (6388९19)
असे म्हणतात.****एकंदरीत विवाह विषयक नियमांचे पालन आदिम लोक करतांना दिसतात. आदिवासीच्या
काही जमातीमधे एकविवाह, बहुपत्नी विवाह, बहुपती विवाह, समुह विवाह अशा प्रकारच्याही विवाहपध्दती
आहेत. सामाजिक मानवशास्त्रज्ञांनी आदिवासींमधिल भारतीय आदिवासी समाजातील जोडीदार पध्दती
शोधून काढल्या आहेत. त्या साधारणत आठ पध्दती आहेत.
</p>
<p bbox="203 1547 643 1619">१) परितिक्षा विवाह :-
</p>
<p bbox="194 1656 1978 2079">या पध्दतीमधे वधु काही काळपर्यंत वराकडे निवास करते त्यांचे स्वभाव जुळले तर ते
विवाह करतात. या काळात युवक युवती शरीरसंबंध ठेवु शकतात यात पुलगी गर्भवती राहीली तर विवाह
करणे आवश्यक असते. या विवाहात प्रजनन क्षमता व युवक युवतीच्या स्वभावातील समानता ह्या बाबी
महत्वाच्या मानल्या जातात. ही पध्दत “कुकी* या जमातीत प्रचलीत आहे.
</p>
<p bbox="203 2175 635 2244">२) अपहरण विवाह :-
</p>
<p bbox="194 2282 1979 2700">या प्रकारात वराकडील मंडळी वधुचे अपहरण करतात त्यात वधुची इच्छा नसते तिच्या
माता पित्याची संमती घेतली जात नाही. भारतात साधारणतः संथाल, मुंडा, भूमिज, बैगा, गोंड, विरहोर,
खरिया आदिवासी जमातीत ही विवाह प्रथा आढळते. ही पारंपारिक पध्दत आज मात्र राहीली नाही त्यात
बदल झाले आहेत. त्याला शासकीय कायद्यांनी निर्बंध घातले आहेत.
</p>
<p bbox="204 2858 593 2927">३) प्रयोग विवाह :-
</p>
<p bbox="491 2961 1959 3039">या विवाह पद्धतीत वरपरीक्षा घेतली जाते ही परीक्षा “वधु इतर लोकांच्या उपस्थितीत
</p>
<p bbox="1046 3120 1143 3180">(१२)
</p>
</body></html>