<html><body><p bbox="278 247 2062 785">वाटते. डॉ. गोविंद गारे यांनी आदिवासी आणि आदिवासी धर्म संकल्पना या लेखामध्ये आदिवासी हे
कोणत्याही एका विशिष्ट जाती-जमातीचे नाव नव्हे. या मातीचा रंग आणि गंध ज्यांनी आपल्या अस्मितेचा
श्रृंगार मानला त्या सर्व मूळ टोळ्यांचे समुहनाम म्हणजे आदिवासी * एकंदरीत हिंदू वर्णव्यवस्थेच्या
चौकटीबाहेरील हे लोक आहेत. त्यांचा धर्म, देव देवता, सण समारंभ, इतिहास व स्वत:ची अशी अर्थपूर्ण
स्वतंत्र संस्कृती आहे, असे गारेंचे मत आहे .
</p>
<p bbox="275 816 2060 2035">भारतीय संस्कृती कोषामध्ये “आदिवासी हे लोक भारतातील आद्य वसाहतकार होत. हे
लोक आत्मसंरक्षणास तितकेसे समर्थ नव्हते त्यामुळे भारतात पश्‍चिम वायव्य व ईशान्य दिशांकडून
आलेल्या अनुक्रमे द्रविड, इंडो आर्यन व मंगोलीयन या लोकांपुढे त्यांचा टिकाव लागला नाही. नवागत
लोक हे संख्याबळानेच नव्हे, तर साधन सामुग्रीनेही वरचढ असल्यामुळे वन्य जमातीस त्यांच्यापुढे हार
खावी लागली व त्यांना डोंगरदऱ्याचा किंवा जंगलाचा आश्रय घ्यावा लागला.*** या संदर्भावरुन मात्र एक
गोष्ट स्पष्ट होते की आदिवासी हे भारतातील मूळनिवासी होते. डॉ. बी. एम. लुनियांच्या सिध्दांताप्रमाणे
*“आर्य अनार्याच्या प्रदीर्घ लढ्यात भारतीय आदिवासींची कत्तल झाली, जे आदिवासी जिवंत राहिले व
आर्यांच्या कचाट्यात सापडले ते आर्य ब्राम्हणांच्या गुलामगिरीत शूद्र अतिशूद्र म्हणून जगू लागले, जे
आदिवासी दक्षिणेकडे सरकले ते द्रविड नावाने ओळखले गेले आणि जे आदिवासी जंगलात कपारीत
प्राण घेउन पळाले ते आजचे अनुसूचित जमातीचे लोक होत.**" इथेही आदिवासींच्या भारतातील प्रथम
वास्तव्याचा संदर्भ मिळतो.
</p>
<p bbox="273 2071 2057 2826">काही पाश्‍चात्य विव्दानांनी त्यांना 4.७007181081 म्हटले आहे. डॉ. धुर्वे यांनी त्यांना
$0- ९81160 &amp;७0181065 (तथाकथित मुळ निवासी )* व 801(७7870 11000 (मागासलेले हिंदू)
असे संबोधले आहे. पूज्य ठक्कर बाप्पा व पूज्य महात्मा गांधीजी ह्यांनी त्यांना मुळनिवासी म्हटले आहे.
डॉ. भाऊ मांडवकर व डॉ. गोविंद गारे या अभ्यासकांनी “आदिम* हा शब्द वापरला आहे सुप्रसिध्द
समाजसेविका सौ. कुसुम नारगोलकर आणि शाम नारगोलकर हयांनी आदिवासींना *जंगलचे राजे*
म्हणून संबोधले आहे. भारतीय घटनाकारांनी “अनुसूचित जमाती*(8$00600160 (106) असा उल्लेख
केला आहे.
</p>
<p bbox="573 2864 2050 2944">आदिवासी समाजाची लक्षणे सांगताना सामाजिक मानववंशशास्त्रज्ञ पुढील बाबी सांगतात.
</p>
<p bbox="1120 3095 1195 3149">(२)
</p>
<p bbox="1120 3095 1195 3149">(२)
</p>
</body></html>