<html><body><p bbox="199 252 1985 1654">घेत असते. भिल्ल, कोरकू समाजाने ही पद्धती स्वीकृत केली आहे. “गुजरात मधील भिल्ल समाजात
होळीच्या उत्सवाप्रसंगी *गोलगघेडो* नामक नृत्याचे आयोजन प्रतिवर्षी केले जाते. या उत्सवात विवाहोत्सुक
यूवक-युवती सहभागी होतात. मधोमध एक खांब रोवल्या जातो किंवा वृक्ष असल्यास त्याच्या शेंड्याला
नारळ आणि गूळ बांधल्या जातो. खांब अथवा वृक्षाच्या लगत पहीला फेरा मुलीचा असतो. त्यानंतर दुसरा
फेरा मुलाचा असतो मुलीच्या हाती बांबूच्या काठ्या असतात. नृत्य सुरु होते. युवक-युवती नाचू लागतात.
याप्रसंगी कोणत्याही युवकाने युवतींच्या फेरात जावून खांब किंवा झाडावर चढून नारळ व गुळ हस्तगत
करायचा असतो. जो युवक अशा प्रकारे नारळ व गुळ प्राप्त करील त्याला नृत्य करणाऱ्या युवतीशी विवाह
करण्याचा अधिकार प्राप्त होतो. हे कार्य इतके सोपे आणि सहज नसते. युवक ज्यावेळी मुलींच्या फेऱ्यातुन
जाऊ लागतो तेव्हा त्याला अडथळे आणले जातात काठ्यांनी मारले जाते. त्याचे कपडे फाडले जातात.
केस ओढणे, चढण्यात विरोध करणे अशा प्रकारे दिव्यातूनही एखादा युवक यशस्वी होतो त्या युवकास
वधूची निवड करण्याचा अधिकार मिळतो.**** यावरून असे लक्षात येते की, वराचे ठिकाणचे साहस,
धाडस, चातुर्य, चिकाटी या गुणांचे परीक्षण होते. जमातीचे खडतर जीवन तो कुटुंबाला घेवून जगू शकला
पाहिजे त्यासाठी ही त्याची पात्रता असावी.
</p>
<p bbox="208 1804 542 1876">४) क्रय विवाह -
</p>
<p bbox="202 1913 1982 2106">वधूच्या बापाला पैसे किंवा अन्य वस्तू देवून मुलगी मिळविणे. ही प्रथा आजही सर्वत्र रुढ
आहे. वेगवेगळ्या जातीत मुलींची किंमत वेगवेगळी असते.
</p>
<p bbox="206 2258 541 2330">५७) सेवा विवाह -
</p>
<p bbox="199 2364 1989 2925">वधूमुल्य पद्धतीतून सेवा विवाहपद्धती रुढ झाल्याचे दिसते या पद्धतीत वधु मुल्य प्रथम
निश्‍चित केल्या जाते. परंतू वर वधुमुल्य देवू शकत नसल्यामुळे वधुमुल्य वापस करेपर्यंत वधु पित्याकडे
सेवा करतो म्हणजे काम करणे हा सेवा कालावधी संपल्यावर वधुपित्याच्या संमतीने विवाहास परवानगी
दिली जाते. गोंड लोकांत ही पद्धती प्रचलीत आहे. त्या युवकाला 'लामानई* म्हणतात. बैगा लोक *लासेना*
वारली लोक त्याला *खंदाड्या* किंवा *घरजावाई* म्हणून उल्लेख करतात.
</p>
<p bbox="1053 3114 1153 3170">(१३)
</p>
</body></html>