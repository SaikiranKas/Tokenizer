<html><body><p bbox="140 262 1918 1142">आदिवासी लोकसाहित्य हे पिढ्यानपिढ्या परंपरेने जोपासलेले व विकसीत केलेले आहे.
आदिवासींमधील काही जमातीचे लोकसाहित्य समृध्द असल्याचे दिसते. कवितेच्या पूर्वरुपाचा विचार
करतांना लोकसाहित्यातही लोकगितांच्या परंपरेचा विचार करणे मला अधिक महत्वपूर्ण वाटते. मराठी
कवितेचा अभ्यास करतांना आपण प्राचीन कालखंड व अर्वाचीन कालखंड असे विभाजन करतो. आदिवासी
कवितेची पूर्वपरंपरा पाहावयाची झाल्यास ती लिखित स्वरुपात नसल्याने लोकगितांचा आढावा घेणे
महत्वाचे ठरेल. लिखित स्वरुपातली “मराठी आदिवासी कविता* साधारणत: १९८० च्या सुमारास जन्मास
येऊ लागली यादृष्टीने *मोहोळ* या प्रातिनिधिक कवितासंग्रहाचा संदर्भ महत्वपूर्ण ठरेल ज्याचे प्रकाशन
वर्ष दि. २३ मे १९८२ आहे. तत्पूर्वी ह्या कवितेला मौखिक स्वरुप होते असे मानावे लागेल.
</p>
<p bbox="136 1172 1921 2045">निसर्गाशी एकरुपत्व पावणाऱ्या आदिवासींच्या काव्यवृत्तीतून त्यांची लोकगीते फुललेली
दिसतात. ही गीते साधारणतः समुह स्वरुपाची व प्रसंगनिष्ठ असतात. या लोकगीतातून त्यांच्या संस्कृतीचेही
दर्शन होते. हे आदिवासी लोकगीतांचे वर्गीकरण साधारणतः स्त्रीगीते, फेराची गीते, अंगाईगीते, श्रृंगार
गीते, संसार गीते, मित्र गीते, पुरुष गीते, विधी गीते, असे केले जाते. “आदिवासी समाजाचे जगणेच मुळी
निसर्गाच्या सानिध्यामध्ये असते त्यात सतत वावरतांना संघर्षाचे प्रसंग अनेकदा येतात. जीवन जगण्याचा
संघर्ष अविरतपणे चालु असतांना अतिश्रमाने थकलेले मन विरंगुळ्याचे क्षण शोधत असते.**** अशा
वेळी ह्या लोकगीतांची निर्मिती होते. ती उत्स्फूर्तपणे ओठावर आलेली दिसतात. त्यात मनाची निर्भेळ
स्वच्छता ब भावभावनांचे आविष्करण होतांना दिसते.
</p>
<p bbox="133 2078 1921 3072">डॉ. सरोजिनी बाबर म्हणतात, * रंगीबेरंगी पानाफुलांच्या नेत्रदीपक झुपक्यांची मनोहारी
नि देखणी सजावट अंगा अंगावर धारण करणाऱ्या महावस्त्रांना राजखुशीने पेललेल्या दऱ्याखोऱ्यातील
दुनिया म्हणजे आदिवासींची दुनिया, शहरापासून लांब दुरवर असलेल्या या दुनियेतील माणसं होसेमोजेने
ऐसपैस मैदानात येउन नाचायला व गायला लागली म्हणजे धरतीच्या अंगावर समाधानाचे रोमांच फुलु
लागतात. अशावेळी पहाडी मुलुखातील मंद शितल वारा शिळ घालीत धाऊन पुढे येतो. पानाफुलांमधील
सळसळ पार्श्वसंगीत उभं करते. मग निजायला धरत्री, उशीला धोंडा अन पांघरायला आभाळ घेत निसर्गाच्या
कुशीत वावरतांना ही मंडळी एवढी आनंदी कशी ह्यातलं गणित काही केल्या सुटतच नाही. आदिवार्सींची
ही दुनिया अदभुताचे पंख लावलेली गंधर्वकन्या आहे. ती देखणी तशीच मोहमयीही आहे.**** अशा जीवनातूनच
त्यांची लोकगीते फुललेली दिसतात. विविध जातीत त्या त्या बोली भाषेतील ही लोकगीतं फुलली, विकसित
</p>
<p bbox="997 3109 1076 3166">(६)
</p>
</body></html>