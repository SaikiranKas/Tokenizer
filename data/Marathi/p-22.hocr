<html><body><p bbox="192 268 1972 692">इतिहासातही कुठेही आला नाही. यामध्ये क्रांतीकारी राघोजी भांगरे, शंकर शहा, बापुराव शेडमाके, गंगा
नारायण, वीरप्पा व बहुवसप्पा, तंट्या भिल्ल, खाज्या नाईक, भागोजी नाईक, होन्या केंगले, बीरसा मुन्डा,
ताना भगत, तल्लकर चंदू, अल्लूरी सीताराम राजूबाबा, तिलका मांझी, लक्ष्मण नायक, चक्रबिशोई, राणी
गाई दिन्ल्यू, गोविंद गुरु सिदो, कान्ह्‌ भागीरथ बाबा यांनी आपले योगदान दिले.
</p>
<p bbox="190 723 1969 1833">या क्रांतिकारकांनी अनेक उठाव केले. इंग्रजांना जेरीस आणण्यासाठी त्यांचे खजिने लुटने,
त्यांना नुकसान पोचवणे व आपला हक्क प्रस्थापित करण्याचा प्रयत्न करणे. त्याचा आदिवासींना कुठे कुठे
फायदा झाला. तर ब्रिटीशांनी त्यांचा लढवय्येपणा पाहून त्यांना आपल्या फौजेत सामावून घेण्याचा प्रयत्न
केला. पण संघर्ष थांबला नाही. १८५७ नंतर मात्र आदिवासी मोठ्या प्रमाणात मारल्या गेले. ब्रिटीशांनी
आपली निती बदलली. भारतातील कच्चा माल मोठ्या प्रमाणात विदेशात जावू लागला व पक्का माल
भारताच्या बाजारपेठेत दाखल होऊ लागला. त्यामुळे ग्रामीण भाग अधिकच दुबळा झाला, कारण देशातील
संपत्ती शहराकडे वळू लागली. "आर्थिकदृष्ट्या आणि सामाजिक दृष्ट्या मागासलेल्या लोकांचे आर्थिक
शोषण वाढले. आदिवासी भागात शेतीचे आणि जंगलाचे उत्पादन कच्चा माल म्हणून गोळा करण्यासाठी
सावकाराच्या आणि व्यापाऱ्यांच्या झुंडीच्या झुंडी येऊ लागल्या त्यामुळे आदिवासी भागात सावकारी वाढत
गेली आदिवासींच्या जमीनी सावकारांनी आणि जमीन मालकांनी मामुली रक्‍्कमेपोटी ताब्यात घेतल्या." **
</p>
<p bbox="188 1859 1969 3074">या सर्व बाबींचा आदिवासीच्या आर्थिक स्थितीवर फार गंभीर परिणाम झाला. त्यातच
१८८९ मध्ये महाराष्ट्रात मोठा दुष्काळ पडला त्यामुळे आदिवासींचे खुप हाल झाले. उपासमार सुरू झाली.
अतिशय कमी किंमतीत त्यांनी आपल्या जमीनी गहाण ठेवल्या, काहींनी जमीनी विकल्या त्यानंतर कष्ट
करणारा आदिवासी व उत्पादन घेणारा सावकार, जमीनदार असे चित्र निर्माण झाले. या दुष्टचक्रातून आदिवासी
बाहेर पडूच शकला नाही. त्यांनी अनेक बंड केले, चळवळी उभारल्या पण फायदा झाला नाही. ब्रिटिशांच्या
काळात आदिवासी क्षेत्रात मिशनऱ्यांनी प्रवेश केला. त्यांच्या जीवनवादी परंपरागत धर्मात मिशनऱ्यांनी
ख्रिश्‍चन धर्माचा प्रचार, प्रसार केला. शाळा, दवाखाने, वसतीगृहे काढून त्या माध्यमातून आदिवासी जीवनात
त्यांनी प्रवेश केला त्यातूनच पश्‍चिमात्यीकरण व आधुनिकीकरण सुरु झाले. "संख्येने जास्त असलेल्या,
निरक्षर अज्ञानी , धर्माची वास्तविक जाणीव नसलेल्या आदिवासींचे धर्मांतरण करण्यात आले." ** दुर्गम
भागात मात्र जिथे कुणी पोहोचू शकले नाही तिथला आदिवासी आजही पारंपरिक पध्दतीने जगतो आहे.
ख्रिश्चन मिशनऱ्यांनी धर्मप्रसारासोबतच आदिवासींच्या संस्कृतीचा, भाषेचा, त्यांच्या जीवनपध्दतीचा,
</p>
<p bbox="1039 3123 1138 3180">(२१)
</p>
<p bbox="1983 3124 2017 3155"> </p>
</body></html>