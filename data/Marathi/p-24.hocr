<html><body><p bbox="186 213 1974 2988">त्याच्या पारंपारिक जीवनापासून तुटत गेला. सण उत्सवांपासून तुटत गेला व नागरी संस्कृतीचा प्रभाव
त्यांच्यावर पडू लागला. आदिवासी क्षेत्रात मिशनऱ्यांनीच आधुनिक शिक्षणाचा पाया घातला त्यामुळे
इंग्रजी भाषा, साहित्य, रोमन लीपीचा आदिवासींना परिचय झाला. त्यामुळे नवीन व्यवसायात सहभागी
होण्याची मानसिकता आदिवासी मुलांमध्ये निर्माण झाली. "स्वातंत्र्यानंतर शासनाने आदिवासींसाठी
आश्रमशाळा उघडल्या. या शाळांमधून निवास, भोजन, कपडे, पुस्तके देण्यात येऊ लागली. त्यातून
शिक्षणाच्या प्रसाराला संधी मिळाली. शासनाने या मुलांसाठी उच्च शिक्षणाची व्यवस्था केली. शिष्यवृत्या
देण्यात येऊ लागल्या. औद्योगिक शिक्षणाची व्यवस्था करण्यात आली."** एकंदरीत या सर्व बाबींचा
परिणाम आदिवासी साक्षर होण्यास मदत झाली. प्रभावित आदिवासी जीवन साहित्य कृतीकडे वळण्यास
मदत झाली परंतु एवढे असूनही पाहिजे तेवढे प्रमाण आदिवासींचे उच्च शिक्षणात नाही याला आर्थिक
दारिद्र्य, जागृतीचा अभाव, लहान वयातच एखादया कामात मुलांना जुंपण्याची प्रवृत्ती जबाबदार आहे.
थोडा फार शिक्षकवर्गही जबाबदार आहे. दुर्गम भागात जाऊन नोकरी करणे नागरी शिक्षकांना पसंत नसते.
तिकडे जाणे म्हणजे एक प्रकारची शिक्षा दिल्यासारखे शिक्षकांना वाटते. त्यामुळे चांगले शिक्षक त्यांच्यापर्यंत
पोहोचतच नाहीत. आदिवासींच्या अनेक जमाती अल्पसंख्याक आहेत. त्यांच्या भाषा ही विविध आहेत.
भाषिक माध्यमाचीही त्यांना अडचण होते. त्यांच्या भाषेतील पाठ्यपुस्तकांची निर्मिती करणे शक्‍य नाही.
कारण भाषेला लिपीचा प्रश्‍न आहे. मोठ्या संख्येने असलेल्या जमातीत थोडा प्रभाव शिक्षणाचा जाणवत
असला तरी अनेक अल्पसंख्य जमाती विकासापासून कोसो दुर आहेत उदा. अंदमानातील ओंगे, जारवा
आदिवासी इत्यादी. आदिवासी संस्कृतीत मानव संस्कृतीचे बिज असले तरी नागर संस्कृतीने त्यांच्या
संस्कृतीवर टाकलेला प्रभाव व त्यामुळे त्यांच्या जीवनात झालेली स्थित्यंतरे तेवढीच महत्वपूर्ण ठरतात.
गं.बा. सरदार म्हणतात” आदिवासींमध्ये पूर्वीची जी उदासीनता होती, एक प्रकारचा न्यूनगंड होता, प्रारब्धाला
व परिस्थितीला शरण जाण्याची जी भावना होती ती नक्कीच कमी झालेली आहे. आदिवासींचा प्रगत
समाजाशी संबंध आल्यामुळे त्यांच्याप्रमाणे आपल्याला सन्मानाने व सुस्थितीत जगता आले पाहिजे अशा
प्रकारची जाणीव त्यांच्यामध्ये निर्माण झाली आहे. तरीही सामाजिक व राजकीय प्रबोधनाचा आदिवासींमध्ये
अजूनही अभाव आहे अजूनही परावलंवित्वाची भावना आहे." “ बदलत्या समाजजीवनानुसार ही स्थित्यंतरे
होत आहेत व होत राहतील परंतु बेग हा फार कमी आहे.
</p>
<p bbox="1037 3120 1140 3177">(२३)
</p>
<p bbox="1037 3120 1140 3177">(२३)
</p>
<p bbox="1037 3120 1140 3177">(२३)
</p>
</body></html>